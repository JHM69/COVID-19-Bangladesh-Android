[
  {
    "title": "কীভাবে ছড়ায় করোনাভাইরাস?",
    "body": "COVID-19 ভাইরাসের উৎপত্তি বা চরিত্র সম্পর্কে এখনও পর্যাপ্ত তথ্য মেলেনি। তবে একটি বিষয়ে নিশ্চিত হওয়া গেছে যে মারণ-ভাইরাসটি ছোঁয়াচে এবং এই জীবাণু মানুষের থেকে মানুষে ছড়িয়ে পড়ে। বিশেষ করে আক্রান্ত কারোর হাঁচি, কাশি, নাক ঝাড়া বা নাকে-মুখে হাত দিয়ে সুস্থ মানুষের সংস্পর্শে এলে ছড়িয়ে পড়তে পারে ভাইরাস। সবচেয়ে জরুরি বিষয়, এই জীবাণু শরীরে প্রবেশের পর সরাসরি ফুসফুসে পৌঁছে যায়।"
  },
  {
    "title": "কীভাবে এর থেকে নিরাপদ থাকা যায়?",
    "body": "আপাতত বিদেশে যাওয়ার পরিকল্পনা থাকলে তা বাতিল করতে হবে। বিশেষত যে দেশগুলিতে করোনাভাইরাস ছড়িয়ে পড়েছে। এই মুহূর্তে ভিড়ভাট্টা এড়িয়ে যাওয়া অত্যন্ত জরুরি। কাছাকাছি কাউকে হাঁচতে বা কাশতে দেখলে, দূরত্ব রাখুন। নিজের নাক-মুখ চাপা দিয়ে হাঁচুন বা কাশুন। এছাড়া নিয়মিত ২০ সেকেন্ড ধরে ভালো করে সাবান দিয়ে হাত রগড়ে ধুতে হবে। পাশাপাশি ৬০% অ্যালকোহল আছে, এমন হ্যান্ড স্যানিটাইজার দিয়েও হাত পরিষ্কার চলবে। যাঁদের সর্দি, কাশির লক্ষণ রয়েছে, তাঁরা বাইরে বের হলে মাস্ক ব্যবহার করুন। হাত না ধুয়ে চোখ, নাক, মুখে হাত দেবেন না। এছাড়া কোনও লক্ষণ দেখলে অবশ্যই হাসপাতালে যান। তবে অযথা আতঙ্কিত হবেন না এবং গুজব ছড়াবেন না।"
  }
]